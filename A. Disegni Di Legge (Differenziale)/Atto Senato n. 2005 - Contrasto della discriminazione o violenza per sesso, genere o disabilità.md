# Atto Senato n. 2005 - Contrasto della discriminazione o violenza per sesso, genere o disabilità

- [Atto Senato n. 2005 - Contrasto della discriminazione o violenza per sesso, genere o disabilità](#atto-senato-n-2005---contrasto-della-discriminazione-o-violenza-per-sesso-genere-o-disabilità)
  - [Informazioni generali](#informazioni-generali)
  - [Articolo 1 - Definizioni](#articolo-1---definizioni)
  - [Articolo 2 - Modifiche all'articolo 604-bis del codice penale](#articolo-2---modifiche-allarticolo-604-bis-del-codice-penale)
  - [Articolo 3 - Modifica all'articolo 604-ter del codice penale](#articolo-3---modifica-allarticolo-604-ter-del-codice-penale)
  - [Articolo 4 - Pluralismo delle idee e libertà delle scelte](#articolo-4---pluralismo-delle-idee-e-libertà-delle-scelte)
  - [Articolo 5 - Modifiche al decreto-legge 26 aprile 1993, n. 122](#articolo-5---modifiche-al-decreto-legge-26-aprile-1993-n-122)
  - [Articolo 6 - Modifica all'articolo 90-quater del codice di procedura penale](#articolo-6---modifica-allarticolo-90-quater-del-codice-di-procedura-penale)
  - [Articolo 7 - Istituzione della Giornata nazionale contro l'omofobia, la lesbofobia, la bifobia e la transfobia](#articolo-7---istituzione-della-giornata-nazionale-contro-lomofobia-la-lesbofobia-la-bifobia-e-la-transfobia)
  - [Articolo 8 - Modifiche al decreto legislativo 9 luglio 2003, n. 215, in materia di prevenzione e contrasto delle discriminazioni per motivi legati all'orientamento sessuale e all'identità di genere](#articolo-8---modifiche-al-decreto-legislativo-9-luglio-2003-n-215-in-materia-di-prevenzione-e-contrasto-delle-discriminazioni-per-motivi-legati-allorientamento-sessuale-e-allidentità-di-genere)
  - [Articolo 9 - Modifica all'articolo 105-quater del decreto-legge 19 maggio 2020, n. 34, convertito, con modificazioni, dalla legge 17 luglio 2020, n. 77, in materia di centri contro le discriminazioni motivate dall'orientamento sessuale o dall'identità di genere](#articolo-9---modifica-allarticolo-105-quater-del-decreto-legge-19-maggio-2020-n-34-convertito-con-modificazioni-dalla-legge-17-luglio-2020-n-77-in-materia-di-centri-contro-le-discriminazioni-motivate-dallorientamento-sessuale-o-dallidentità-di-genere)
  - [Articolo 10 - Statistiche sulle discriminazioni e sulla violenza](#articolo-10---statistiche-sulle-discriminazioni-e-sulla-violenza)

## Informazioni generali

Pagina ufficiale: http://www.senato.it/leg/18/BGT/Schede/Ddliter/53457.htm.

## Articolo 1 - Definizioni

- 1-. Ai fini della presente legge:
  - a) per sesso si intende il sesso biologico o anagrafico;
  - b) per genere si intende qualunque manifestazione esteriore di una persona che sia conforme o contrastante con le aspettative sociali connesse al sesso;
  - c) per orientamento sessuale si intende l'attrazione sessuale o affettiva nei confronti di persone di sesso opposto, dello stesso sesso, o di entrambi i sessi;
  - d) per identità di genere si intende l'identificazione percepita e manifestata di sé in relazione al genere, anche se non corrispondente al sesso, indipendentemente dall'aver concluso un percorso di transizione.

## Articolo 2 - Modifiche all'articolo 604-bis del codice penale

- 1-. (Vedere differenza)

## Articolo 3 - Modifica all'articolo 604-ter del codice penale

- 1-. (Vedere differenza)

## Articolo 4 - Pluralismo delle idee e libertà delle scelte

- 1-. Ai fini della presente legge, sono fatte salve la libera espressione di convincimenti od opinioni nonché le condotte legittime riconducibili al pluralismo delle idee o alla libertà delle scelte, purché non idonee a determinare il concreto pericolo del compimento di atti discriminatori o violenti.

## Articolo 5 - Modifiche al decreto-legge 26 aprile 1993, n. 122

- 1-. (Vedere differenza)
- 2-. Dall'attuazione del comma 1 non devono derivare nuovi o maggiori oneri per la finanza pubblica.
- 3-. Entro sessanta giorni dalla data di entrata in vigore della presente legge, con regolamento adottato con decreto del Ministro della giustizia, ai sensi dell'articolo 17, comma 3, della legge 23 agosto 1988, n. 400, sono determinate, nel rispetto di quanto previsto dal comma 2, le modalità di svolgimento dell'attività non retribuita a favore della collettività, di cui all'articolo 1 del decreto-legge 26 aprile 1993, n. 122, convertito, con modificazioni, dalla legge 25 giugno 1993, n. 205, come modificato dal comma 1 del presente articolo.

## Articolo 6 - Modifica all'articolo 90-quater del codice di procedura penale

- 1-. (Vedere differenza)

## Articolo 7 - Istituzione della Giornata nazionale contro l'omofobia, la lesbofobia, la bifobia e la transfobia

- 1-. La Repubblica riconosce il giorno 17 maggio quale Giornata nazionale contro l'omofobia, la lesbofobia, la bifobia e la transfobia, al fine di promuovere la cultura del rispetto e dell'inclusione nonché di contrastare i pregiudizi, le discriminazioni e le violenze motivati dall'orientamento sessuale e dall'identità di genere, in attuazione dei princìpi di eguaglianza e di pari dignità sociale sanciti dalla Costituzione.
- 2-. La Giornata di cui al comma 1 non determina riduzioni dell'orario di lavoro degli uffici pubblici né, qualora cada in un giorno feriale, costituisce giorno di vacanza o comporta la riduzione di orario per le scuole di ogni ordine e grado, ai sensi degli articoli 2 e 3 della legge 5 marzo 1977, n. 54.
- 3-. In occasione della Giornata nazionale contro l'omofobia, la lesbofobia, la bifobia e la transfobia sono organizzate cerimonie, incontri e ogni altra iniziativa utile per la realizzazione delle finalità di cui al comma 1. Le scuole, nel rispetto del piano triennale dell'offerta formativa di cui al comma 16 dell'articolo 1 della legge 13 luglio 2015, n. 107, e del patto educativo di corresponsabilità, nonché le altre amministrazioni pubbliche provvedono alle attività di cui al precedente periodo compatibilmente con le risorse disponibili a legislazione vigente e, comunque, senza nuovi o maggiori oneri per la finanza pubblica.

## Articolo 8 - Modifiche al decreto legislativo 9 luglio 2003, n. 215, in materia di prevenzione e contrasto delle discriminazioni per motivi legati all'orientamento sessuale e all'identità di genere

- 1-. (Vedere differenza)

## Articolo 9 - Modifica all'articolo 105-quater del decreto-legge 19 maggio 2020, n. 34, convertito, con modificazioni, dalla legge 17 luglio 2020, n. 77, in materia di centri contro le discriminazioni motivate dall'orientamento sessuale o dall'identità di genere

- 1-. (Vedere differenza)

## Articolo 10 - Statistiche sulle discriminazioni e sulla violenza

- 1-. Ai fini della verifica dell'applicazione della presente legge e della progettazione e della realizzazione di politiche per il contrasto della discriminazione e della violenza per motivi razziali, etnici, nazionali o religiosi, oppure fondati sull'orientamento sessuale o sull'identità di genere e del monitoraggio delle politiche di prevenzione, l'Istituto nazionale di statistica, nell'ambito delle proprie risorse e competenze istituzionali, sentito l'Osservatorio per la sicurezza contro gli atti discriminatori (OSCAD), assicura lo svolgimento di una rilevazione statistica con cadenza almeno triennale. La rilevazione deve misurare anche le opinioni, le discriminazioni e la violenza subite e le caratteristiche dei soggetti più esposti al rischio, secondo i quesiti contenuti nell'Indagine sulle discriminazioni condotta dall'Istituto nazionale di statistica a partire dal 2011.

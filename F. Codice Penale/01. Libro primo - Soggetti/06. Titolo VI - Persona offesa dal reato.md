# 06. Titolo VI - Persona offesa dal reato

- [06. Titolo VI - Persona offesa dal reato](#06-titolo-vi---persona-offesa-dal-reato)
  - [Articolo 90-quater: Condizione di particolare vulnerabilità](#articolo-90-quater-condizione-di-particolare-vulnerabilità)

## Articolo 90-quater: Condizione di particolare vulnerabilità 

- 1. Agli effetti delle disposizioni del presente codice, la condizione di particolare vulnerabilità della persona offesa è desunta, oltre che dall'età e dallo stato di infermità o di deficienza psichica, dal tipo di reato, dalle modalità e circostanze del fatto per cui si procede. Per la valutazione della condizione si tiene conto se il fatto risulta commesso con violenza alla persona o con odio razziale o fondato sul sesso, sul genere, sull'orientamento sessuale o sull'identità di genere, se è riconducibile ad ambiti di criminalità organizzata o di terrorismo, anche internazionale, o di tratta degli esseri umani, se si caratterizza per finalità di discriminazione, e se la persona offesa è affettivamente, psicologicamente o economicamente dipendente dall'autore del reato.
